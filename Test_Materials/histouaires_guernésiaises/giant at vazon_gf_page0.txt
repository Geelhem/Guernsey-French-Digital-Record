Elwood Mead -aén géant auVazaon.

Le matin du jour dé Noué 1973, autchun qu’i d’meurait lé laong du Vazaon ou qu’i
pouvait veir la caoute du vouest enviaers lé nord, fut étounnai d’veir enn’énorme baté
échouat sus aén banc d’rotchers app’lais Les Grunes. Jomais i y avait aeut aén si
grand naufrage si prés d’Guernési. Bian vite, i y avait enne grand’foule dé gens qu’i
guettaient chu qu’i s’passait. I ouirent sus Dwireless qué I’baté était noummai Elwood
Mead et qu’il avait tchittai Australie 1é 22 d’novembre sus son prumier v’yage
dauve enne cartchaisaon dé minérai d’faer.

Les rapports dans 1’Praesse chutte semoine-la baillirent daoutes détails, mais il’tait
cllaire qué I’paure temps 4 chu temps-la et des faoutes dauve la navigatiaon avaient
fini par 1é naufrage du Elwood Mead. I fut I’ssi 1a sus Les Grunes pour sésante-iun
jours d’vant qu’i paeut éte halair dé d’la par les “tugs” d’la compognie Wijsmuller
‘d’la Hollande. Lé caontrat ente les proprictaires du baté et la compagnie d’sauvetage,
Wijsmuller, disait qué si ’baté n’tait pas sauvai, la compagnie n’'r’cheuv’rait pas
autchun paiement. Les étchipes d’sauv’tage c’menchirent leaux travas ossi vite qu’i
pouvaient car lé paure temps caontinuait chaque jour.

Des diveurs furent tout l’laong du baté pour évaluair I’doumage et i rapportirent
qu’il’tait bian fixai sus les rotchers et qu’i y avait en amas d’doumage des daeux
cotais, mais supareilment du tribord éiouque lé corps était ouvaert du derriére du
navire jusqu’au naiz. Au c’menchant, les étchipes éprouvirent a viedger I’baté d’jaou
et 1é rempllir d’air pour 1é faire fllottair, mais chena n’fit pas. Lé baté était sus des
pinnaclles et échouai dé quasi toute sa faongueur. La carchaisaon dé minérai faer fut
paompai hors du bate et lé corps fut radoubai et tantchi. Quand tout chena fut fini, tes
étchipes plliéchirent des ancres en d’vant et au cotai du baté et pis i c’menchirent 4
paompair iaou pour !’algier. Dauve Vaigue des treis “tugs” et les ancres, finalement r
Elwood Mead tchittit 1é banc d’rotchers, Les Grunes, eiouqu’il avait passat sésante-
ieun jours dé son prumier v’yage. Durant l’sauv’tage, les hélicopteurs d’la Maraene
Royale tcheryirent tout 1’b’sant rigage qu’était nécessaire, mesme s’i faisait paure
temps.

L’ Elwood Mead coutit treize milliaons livres sterlin quand i fut bati et i fut vendu a
enn’aoute compognie pour huit milliaons, daeux chents chinquante milles livres
sterlin, Chutte compognie lé rénouv’lit dans chent-tchinze jours et Ié r’noummit Good
Leader.

28
