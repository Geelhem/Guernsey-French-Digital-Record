Les Casquets

A autcheun temps, lé banc des Casquets est dang’raeux. I n’y a pas d’souogn si aén
baté est grand ou p’tit, si la mair est rude ou pliatte ailleurs, i y a terjous des sovels et
des mauvaises maraies et couorants autour dé ches rotchers et il est bian vite en brou..
Lé bane est & sept milles au vouest d’Aurgny et s’étend quasi enne mille dé |’est au
vouest dauve des pus grands bancs au nord et au sud. Apart des grands rotchers qui sé
Mmouitrent terjous en d’sus d’iaou - i y en a qu’aont dé chinquante a quater-vingts pids
d’hauteur — i y a d’aoutes bancs qu’aont riocque treis ou quate pids d’iaou qui les
couvrent a plloinne mair. Les grand’rocques saont noummaies Lighthouse Rock, La
Colotte, Little Casquet, L’Auquiére et la Noire Roque. Au prumier, quand i fut
rapportal qué lé Stella avait tappai sus Les Casquets jeudi, lé 30 dé mars 1899, les
autoritais n’pouvaient pas dire pour saeure sus quai rocque qué ch’tait. Pus tard, i
d’vint cllaire qué lé prumier rotcher qu’i racllit fut L’Auquiére qu’est 4 tchérante-
quate pids en d’sus plloinne maraie et qu’est justement au vouest du rotchet dauve la
tour. Au grand filo, 1a mair maonte et d’vale jusqu’A trente pids és Casquets. Quand lé
captoine éprouvit a évitair dé tappair sus L’Auquiére, i navigit 4 dret mais draette en
d’vant d’li i vit la Noire Roque. Quand i d’virit d’bord derchier, lé baté fut print
pardessus 1é banc sous iaou ente les daeux rotchers. Il allait si vit qu’i n’aeut pas la
chance d’arretair et lé baté d’vint naufragi.

Décaute les dangiers d’la mair, les maraies et les couorants autour des casquets, i y
avait terjous lé dangier dé breune. La tour avait enne come a breune, mais i n’était pas
terjous possible dé la ouir dé toutes directiaons. Chu jour-la en 1899, la breune était
épasse et enn’haume fut enviyai au naiz du baté pour guettair et écoutair pour la corne
a breune. Si I’baté avait passai riocque chent verges au vouest d’la Noire Roque, il
érait arrivai comme dé couteume 4 Guernési.

Pour des siéclles, des naufrages aont étai rapportais sus I’banc des Casquets. En
1120, il est dit, lé seul fils du roué Henri ler d’Anglleterre fut niaf la dans enne
taempéte dauve ieunne dé ses soeurs et tout l’étchipe du baté La Blanche Nef ou en
Angllais The White Ship. Si vous parlaiz és gens dé Barflleur au Cotentin prés dé
Cherbourg, i vous diraont qué lé prince Willaum fut niai juste en tuours du p’tit havre
1a. Chu naom est bian counnaeu dans l’histouaire d’Anglleterre passe qué Henri
n’avait pas enn’aoute fils pour lé siére comme héritier d’la couraonne. Lé résultat fut
dix-neuf onnaies dé guére civile ente Mathilde, enne fille dé Guillaume le Conquérant
et la soeur d’Henri ler, et iun dé ses cousins Stephen dé Boulogne. La mort du jonne
prince changit I’histouaire d’ Anglleterre.

En 1701, lé baté Michael était en route pour Lisbon au Portugal quand i tappit sur
iun des rotchers des Casquets, mais tchiques jours pus tard tout l’étchipe fut sauvai
par enn’aoute baté.

Huit ans pus tard, 1é Gouvernaeux d’Aurgny d’mandit 4 la Roine Anne
d’Anglleterre s’i pouvait batir enne tour sus les Casquets et y maette enne vaeux pour
guernir les mariniers du dangier par-la. Les rotchers furent louais 4 enn’haomme
app’lai Le Patourel qu’avait 4 souognier aén faeu d’tcherbaon pour avertir les
mariniers du dangier. Lé tcherbaon fut apportai és Casquets, probabllement d’Aurgny,
quand i faisait bael. Oprés sesante ans, en 1785, treis tours furent baties - Donjon,
Saint Pierre et Saint Thomas. Au prumier, la vaeux était aén faeu d’tcherbaon, et pis
ch’tait enne lampe a huile. En 1790, ch’tait enne lampe qui pouvait tournair.

En 1774 étout, la frigade Victory faongit sus les Casquets dauve aonze chents
haommes a bord. La perchoine frigade dauve chu naom fut l’baté du Amiral Nelson
qu’était a la bataille dé Trafalgar lé 21 Octobre,1805.

u dix-huitiéme siécile, Trinity House, la sociétai qu’i méintchoint les tours lé
laong des caoutes d’Anglleterre, print respaonsibilitai pour les Casquets et treis
haommes furent mis en cherge comme gardgians, daeux au caoup tandique lé
treisigme allait en Aurgny pour aén meis. En 1855 les tours furent hauchies, mais par
1877 i y avait riocque enne vaeux, dans la tour dé St. Pierre, et les daeux aoutes furent
raccouchies derchier.

Pour dix-huit ans, durant lé dix-neuviéme siéclle, enne fomille app’late Houguez y
d’meurit sans jomais tchittair 1é rotcher. Chaque membre d’la fomille pernait son tour
4 suougnier la vaeux; pére, mere et les six éfants. Aen baté v’nait d’Aurgny chaque
meis et i y avait aén p’tit gardin fait daouve d’la terre apportaie dé Vile éiouque i
pouvaient creite des légeumes et tchiques flleurs. Chu p’tit gardin est acaure 1a, abriai
par les treis tours.

Durant ta Dacuxiéme Guérre Mondiale, les Allemands firent servir Les Casquets
comme enne station pour signalair 4 laeux batchiaux. En 1942 des commandos
Angllais attatchirent les Casquets et prinrent prisounier les sept Allemands qu’étaient
la. | ssirent aén m’ssage: "Si vous mettaiz acaure des haommes sus chutte rocque, i
s’raont prins prisounnier étou.” I parait qu’il attatchirent Ja tour enne route dé caoups,
et iun des haommes qu’était important 4 chu temps était \’Captoine “Bonnie”Newton
comme il’tait counnaeu en Guernési souvente la guérre. I counnissait la mair autour
des iles raide bian et lé banc des Casquets, ses maraies et ses dangiers étou. Souvente
la guérre i soulait prende les visiteurs en Haerme dans son baté Martha Gunn.

Dépis chu temps-la, i y a aeu raide des naufrages sus ou prés des Casquets, bian trop
pour mentiounnair ichin. A caontinue a éte enne raide dang’ raeuse piaéche n’importe
tchi qu’est la caonditiaon du temps ou les maraies, mesme dauve les méthodes dé
navigation qu’nous a aucht’haeure.

=======
Les Casquets.

A autcheun temps, lé banc des Casquets est dang’raeux. I n’y a pas d’souogn si aén
baté est grand ou p’tit, si la mair est rude ou pliatte ailleurs, i y a terjous des sovels et
des mauvaises maraies et couorants autour dé ches rotchers et il est bian vite en brou..
Lé bane est & sept milles au vouest d’Aurgny et s’étend quasi enne mille dé |’est au
vouest dauve des pus grands bancs au nord et au sud. Apart des grands rotchers qui sé
Mmouitrent terjous en d’sus d’iaou - i y en a qu’aont dé chinquante a quater-vingts pids
d’hauteur — i y a d’aoutes bancs qu’aont riocque treis ou quate pids d’iaou qui les
couvrent a plloinne mair. Les grand’rocques saont noummaies Lighthouse Rock, La
Colotte, Little Casquet, L’Auquiére et la Noire Roque. Au prumier, quand i fut
rapportal qué lé Stella avait tappai sus Les Casquets jeudi, lé 30 dé mars 1899, les
autoritais n’pouvaient pas dire pour saeure sus quai rocque qué ch’tait. Pus tard, i
d’vint cllaire qué lé prumier rotcher qu’i racllit fut L’Auquiére qu’est 4 tchérante-
quate pids en d’sus plloinne maraie et qu’est justement au vouest du rotchet dauve la
tour. Au grand filo, 1a mair maonte et d’vale jusqu’A trente pids és Casquets. Quand lé
captoine éprouvit a évitair dé tappair sus L’Auquiére, i navigit 4 dret mais draette en
d’vant d’li i vit la Noire Roque. Quand i d’virit d’bord derchier, lé baté fut print
pardessus 1é banc sous iaou ente les daeux rotchers. Il allait si vit qu’i n’aeut pas la
chance d’arretair et lé baté d’vint naufragi.

Décaute les dangiers d’la mair, les maraies et les couorants autour des casquets, i y
avait terjous lé dangier dé breune. La tour avait enne come a breune, mais i n’était pas
terjous possible dé la ouir dé toutes directiaons. Chu jour-la en 1899, la breune était
épasse et enn’haume fut enviyai au naiz du baté pour guettair et écoutair pour la corne
a breune. Si I’baté avait passai riocque chent verges au vouest d’la Noire Roque, il
érait arrivai comme dé couteume 4 Guernési.

Pour des siéclles, des naufrages aont étai rapportais sus I’banc des Casquets. En
1120, il est dit, lé seul fils du roué Henri ler d’Anglleterre fut niaf la dans enne
taempéte dauve ieunne dé ses soeurs et tout l’étchipe du baté La Blanche Nef ou en
Angllais The White Ship. Si vous parlaiz és gens dé Barflleur au Cotentin prés dé
Cherbourg, i vous diraont qué lé prince Willaum fut niai juste en tuours du p’tit havre
1a. Chu naom est bian counnaeu dans l’histouaire d’Anglleterre passe qué Henri
n’avait pas enn’aoute fils pour lé siére comme héritier d’la couraonne. Lé résultat fut
dix-neuf onnaies dé guére civile ente Mathilde, enne fille dé Guillaume le Conquérant
et la soeur d’Henri ler, et iun dé ses cousins Stephen dé Boulogne. La mort du jonne
prince changit I’histouaire d’ Anglleterre.

En 1701, lé baté Michael était en route pour Lisbon au Portugal quand i tappit sur
iun des rotchers des Casquets, mais tchiques jours pus tard tout l’étchipe fut sauvai
par enn’aoute baté.

Huit ans pus tard, 1é Gouvernaeux d’Aurgny d’mandit 4 la Roine Anne
d’Anglleterre s’i pouvait batir enne tour sus les Casquets et y maette enne vaeux pour
guernir les mariniers du dangier par-la. Les rotchers furent louais 4 enn’haomme
app’lai Le Patourel qu’avait 4 souognier aén faeu d’tcherbaon pour avertir les
mariniers du dangier. Lé tcherbaon fut apportai és Casquets, probabllement d’Aurgny,
quand i faisait bael. Oprés sesante ans, en 1785, treis tours furent baties - Donjon,
Saint Pierre et Saint Thomas. Au prumier, la vaeux était aén faeu d’tcherbaon, et pis
ch’tait enne lampe a huile. En 1790, ch’tait enne lampe qui pouvait tournair.

En 1774 étout, la frigade Victory faongit sus les Casquets dauve aonze chents
haommes a bord. La perchoine frigade dauve chu naom fut l’baté du Amiral Nelson
qu’était a la bataille dé Trafalgar lé 21 Octobre,1805.

u dix-huitiéme siécile, Trinity House, la sociétai qu’i méintchoint les tours lé
laong des caoutes d’Anglleterre, print respaonsibilitai pour les Casquets et treis
haommes furent mis en cherge comme gardgians, daeux au caoup tandique lé
treisigme allait en Aurgny pour aén meis. En 1855 les tours furent hauchies, mais par
1877 i y avait riocque enne vaeux, dans la tour dé St. Pierre, et les daeux aoutes furent
raccouchies derchier.

Pour dix-huit ans, durant lé dix-neuviéme siéclle, enne fomille app’late Houguez y
d’meurit sans jomais tchittair 1é rotcher. Chaque membre d’la fomille pernait son tour
4 suougnier la vaeux; pére, mere et les six éfants. Aen baté v’nait d’Aurgny chaque
meis et i y avait aén p’tit gardin fait daouve d’la terre apportaie dé Vile éiouque i
pouvaient creite des légeumes et tchiques flleurs. Chu p’tit gardin est acaure 1a, abriai
par les treis tours.

Durant ta Dacuxiéme Guérre Mondiale, les Allemands firent servir Les Casquets
comme enne station pour signalair 4 laeux batchiaux. En 1942 des commandos
Angllais attatchirent les Casquets et prinrent prisounier les sept Allemands qu’étaient
la. | ssirent aén m’ssage: "Si vous mettaiz acaure des haommes sus chutte rocque, i
s’raont prins prisounnier étou.” I parait qu’il attatchirent Ja tour enne route dé caoups,
et iun des haommes qu’était important 4 chu temps était \’Captoine “Bonnie”Newton
comme il’tait counnaeu en Guernési souvente la guérre. I counnissait la mair autour
des iles raide bian et lé banc des Casquets, ses maraies et ses dangiers étou. Souvente
la guérre i soulait prende les visiteurs en Haerme dans son baté Martha Gunn.

Dépis chu temps-la, i y a aeu raide des naufrages sus ou prés des Casquets, bian trop
pour mentiounnair ichin. A caontinue a éte enne raide dang’ raeuse piaéche n’importe
tchi qu’est la caonditiaon du temps ou les maraies, mesme dauve les méthodes dé
navigation qu’nous a aucht’haeure.

