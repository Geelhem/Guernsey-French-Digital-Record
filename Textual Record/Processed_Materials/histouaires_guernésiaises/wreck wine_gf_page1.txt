Comme dé raisaon, en amas d’gens b’virent bian trop et i y avait raide des bragis
par les camps. I y en avait mesme qui s’ente battaient, et pour aén temps i y aeut du
brou dans tchiques caontraies. D’aoutes qu’avaient pus d’sens prinrent laeux
barriques ciz iaeux et les muchirent éiouque qu’i pouvaient et il’aeurent du vin pour
d’s onnaies. Pourtant, i faut dire qué I’vin n’était pas d’la millaeure qualitai!

Dauve lé temps, comme lé baté sé défaisait, d’aoutes barriques fllottirent a terre.
Ches-la étaient bian pus p’tites qu’les aoutes, et en amas fortes. Quand i furent
tappaies, ch’tait pas du vin qu’était dans ches p’tites barriques, mais enne forte
litcheur qui pllaisait bouan frais és gargaons! I y aeut raide des gens qu’avaient ma a
la téte pour aén temps souvente 1é désastre.

Ty aeut raide du d’vis atour lé naufrage du Briseis, et comme j’ai déja mentiounnai,
il est acaure ramembraf au jour d’ogniet.

