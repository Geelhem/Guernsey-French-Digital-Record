les authoritais trouvirent enne fente de l’arriére jusqu’au miyi du baté, du cotai du
tribord sous I’ fllotage. A l’aute cotai, le babord, y avait des pertus, et il’tait possiblle
de veir tout 4 travers du baté. Enne ercherche du baté trouvit le corps d’en haomme
mais i n’tait pas r’counnisablle. D’la bijott’rie trouvaie dauve li l’indentifit - ch’tait
aén Moussieu Walter Long de Bradford en Anglleterre. Sa faume avait état sauvaie.

Le mesme jour, le 4 d’aodt, aén corps fut trouvai sus enne banque prés de
Cherbourg. Ch’tait en haomme, et il’avait apeuprés sesante ans. A la cour dé
V’entchéte qui suivit le désastre, le Captoine Whales fut trouvai coupabile de
néglligeance. II érait daeu prende pus d’souogn et le baté était trop prés du rotcher, La
Gouliniére.

Le 5 d’octobre 1906, le Courier fut towat 4 Southampton éiouqu’i fut bati et la
compagnie Day et Summers firent les réparatiaons sus ]’baté qu’il’avaient caonstruit.
Par le meis d’décembre la mesme onnaie, le Courier était en Guernési derchier pour
caontinuair son service comme il avait fait pour d’s onnaies. Durant la Prumiére
Guerre Mondiale il’tait puointurai tout en gris, mais durant la Daeuxiéme Guerre, lé
baté s’trouvit en Ecosse, en service pour |’Amirautai Britannique sus te Clyde. Le
p’tit stimmeur r’vint a l’ile en juillet 1947 et y avait enne grand’ foule au havre pour
criair “Hurrah!” et i y aeut la tir’rie des comes 4 breune quaend il entrit ente les buts
des cauchies. Mais mathaeuraeusement, d’vant la fin d’l’onnafe, les proprietaires 1é
vendirent passe qu’il’tait trop viar et i coutait trop 4 moint’nir. I fut print en Hollande
éiouqu’i fut défait comme du viar faer. V’ld comme tchique l’histouaire du Courier I
finisit, mais pour laongtemps les gens de Guernési s’en r’mettaient. Des versets atour
le naufrage fut mesme écrit par aén Mousieu Amy.

Le baté qui faoncit prés d’Jethou était le daeuxiéme Courier. Le prumier baté
allait ente Guernési, Aurgny et Cherbourg de1876 et 1913 dauve des passagiers et des
carchaisaons. La mesme compagnie qu’était les proprietaires du Courier J Alderney
Steam Packet Co., accatirent Courier [7 en 1883. II’tait aén p’tit pus graend et i faisait
le mesme travas sus la mesme route.

