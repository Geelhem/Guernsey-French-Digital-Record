Daeux carchaisaons d’tcherbaon.

Lé vingt-treis d’aoit en 1906, aén baté qui tcheryait enne carchaisaon dé 1,300
tounniaux d’tcherbaon tappit sus lé banc d’rotchers au nord d’Vazaon app’lai Les
Grunes. Lé Swansea était en route dé Swansea au Pays d’Galles 4 St Malo. Il avait
enn’étchipe dé quatorze haommes et aén garcaon qu’étaient sous la c’mmande du
Captoine Hall dé Jerri. Quand lé baté tchittit Swansea i n’tait pas laongtemps d’vant
qu’i fut entchiérement env’iopat dans d’la breune qu’ était si épasse qu’i n’virent pas
autcheune choase d’vant qu’lé baté tappit sus les Grunes.

Aén p’tit pus tard, il écrillit avaou lé rotcher et dans la mair, mais i yavait tant
doummage au corps du baté qué I’captoine ordounnit 1’étchipe dé maontair dans les
p’tits batchiaux d’sauvetage. Le tug Assistance arrivit et towit 1é stimmeur au Vazaon
éiouqu’i finisit sus I’sabllaon d’la banque. Enne grand’ partie d’la carchaisaon
d’tcherbaon fut pitchi hors du baté sus |’sabllaon pour l’algier et des réparatiaons
temporaries furent vite faites. I y avait raide des gens qui allaient au Vazaon chaque
jour pour veir comme tchi qu’lé travas avanchait. Le Swansea fut sauvai bian vite
oprés — mais je n’ai pas trouvai hors tchi qui s’arrivit au tcherbaon!

J’peux ramembrair lé naufrage du Fermain, lé vingt-neuf dé décembre 1952. II
appartenait a la compognie O. Dorey & Son dé Guernési et il’tait aén baté d’aén mille
quater-vingt tounniaux. Chu jour-la il appeurchait 1é havre dé St Sampson et avait
réduit sa vitaesse pour entrair dans I’havre. A la veis qu’l’affaire allait, i y aeut aén
r'targement et i fut print par ta maraie et I’vent qu’était raide fort. Lé captoine
n’pouvait pas aver assai d’stimme pour ses engins en temps et !’baté fut a la drive sus
la Nére Rocque en tuours du havre. La carchaisaon était essentiel pour Pile, qui fait
aén paont fut bati ente l¢ Fermain et la rue qui va laong d’la caoute par la. Enne
ouverture fut coppaie dans I’cotai du corps et lé tcherbaon fut chergi dans des
ouadjaons qui I’prinrent ciz ’marchand 4 tcherbaon. Pus tard, lé baté fut vendu a la
compognie J. Upham & Sons dé Guernési et i fut défait et vendu comme du viar faer.
Au jour d’ogniet nous peut veir chu qui reste du paont qui meune a la Nére Rocque
qu’était bian noummaie quand lé tcherbaon fut halai dé dans I’baté!
